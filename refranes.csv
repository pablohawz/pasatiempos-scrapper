Refran
Non hai refrán vello que non sexa verdadeiro
Pobreza e ledicia non durmen nun cocho
Verbas sisudas non queren testemuñas
Como se alegra o corvo do que fai o lobo
"No mes de san Xoán, pícanlle as pulgas no rabo ao can"
"De alcalde a verdugo, mirade como subo"
"A troita e a mentira, canto maior, tanto mellor"
"Quen con lobos anda, a ouvear aprende"
Que lista era a vella dos anos mil! Gardaba o pan para maio e a leña para abril
"Se o viño che prexudica o negocio, deixa o negocio"
"Amor de neno, auga nun paxe"
"Abriles e señores, os máis traidores"
A formiga foi mexar ao mar e dixo que era unha axuda
"A árbore que nace torta, tarde ou nunca se endereita"
"Entre marzo e abril o cuco ten que vir, e se o cuco faltara a fin do mundo voltara"
"Se no toxal hai auga no marzal, as fontes terana ata o otoñal"
O tempo é pai da verdade e irmán da mentira
"O que sementa antes de santa Catalina, moita palla e pouca fariña"
"Quen coas mans non pode, cos dentes acode"
"Dixo o pastor a marzo: “Mal trataches o meu gando; alá irás onde non volvas máis”. E marzo respondeu: “Con tres días que me quedan e tres que me empreste meu irmán abril, poreiche as túas ovellas a parir”"
Entre o ceo e a terra non hai nada que non se saiba
O ramo de san Xosé todos os anos frolez
O corazón e os ollos nunca son vellos
As labores que se empezan en sábado mexa o sacristán nelas
"A bo gato, bo rato"
"Se en marzo canta a ra, en maio xa calará"
"Cando marzo vén quente, trae o demo no dente"
Nunca faltou un can nunha merenda
"Cando Santos acaba, o inverno empeza"
"Vaites co mes, que empeza con Santos e acaba con san Andrés"
"Os faballos por Santos, nin nados en sacos"
Quen cava no mes de Santos perde o tempo e o traballo
Por Santos aínda hai campos verde e xa hai montes brancos
"O día de todos os Santos, anda o pan e o viño por todos os cantos"
"No Santos, neve nos altos; no san Andrés, neve nos pés"
"No mes de Santos e Defuntos, mata os teus porcos e vai facendo bo caldo cos untos"
"Cogomelo murchado, xa rexeitado"
"O que non sabe a maña, non come castaña"
A castaña que está no camiño é do veciño
"A lúa de outubro a sete cubre, e se chove, a nove"
"Outono, outounán, mes das san Lucas e máis san Froilán"
"Á besta golosa, taleiga de area"
"San Miguel das uvas maduras, que tarde vés e que pouco duras"
"Quen en san Miguel pranta, un ano adianta"
"Quen en san Miguel esterca, desde a casa rega"
"Polo Santiago esconde o coello o rabo, e por san Miguel vólveselle ver"
"De san Miguel a Santos, nubes de tranchos"
"De san Miguel a san Martiño, recóllese o pan e gárdase o viño"
"Polo san Miguel, colle a vara e o caravel"
"O luns mollo, o martes lavo, o mércores seco, o xoves saco, o venres peneiro, o sábado amaso e o domingo, que eu fiaría, todos me din que xa non é día"
"Gaba o mar, e vive na terra"
Fachenda na casa e fame na praza
Do boi manso agarda a peor cornada
Unha fouce non fai sega
Do pecado da ignorancia saca o demo ganancia
Besta que non dá esterco non durme na corte
Á vaca vella aguzarlle a rella
"Ano de herba, ano de merda"
Non busques nin boi de sábado nin home de luns
"Día tras día, semana ao cabo"
En coiro nacín e en coiro me vexo: nin gaño nin perdo
Moito peixe rompe a rede
"O que poida ser libre, non se cative"
O Miño leva a fama e o Sil dálle a auga
Máis vale pouco e ben gañado que moito e mal logrado
O nome dura máis có home
Rifan os amantes e quérense máis ca antes
"Regalo de monxa, carga de trigo"
O mestre Cirolas non sabe ler e quer poñer escola
"Moitos son os amigos, poucos os escollidos"
Vender é honra; mercar é gloria
"Bois vellos con xugo novo, rego torto"
"Gaivotas á terra, mariñeiros á merda"
A noite trae o consello
A can vello e a cazador coxo non lles queda a lebre no toxo
En setembro os melóns atópanse polos rincóns
"Setembro, ou seca as fontes ou leva as pontes"
Vale máis nubrado de agosto ca sol de setembro
O avarento pon nos cartos todo o entendemento
Non hai refrán vello que non sexa verdadeiro
Cada labrego sabe onde garda os bois
"Predícame, Pedro; predícame Frade. Por unha orella me entra e pola outra me sae"
O fillo do burro ben sabe ornear
Non hai terra tan brava que non amoleza coa xiada
"A quen Deus quer ben, o vento axúntalle a leña"
"A escote, anque sexa un boi"
"O que achega un, derrámano outros"
Val máis deixar a ruíns ca pedir a bos
"Se o porco voara, non había quen lle gañara"
Rei é quen rei non ve
En Galicia a fame vén nadando
"Non merques de quen mercou, merca de quen herdou, que non sabe o que custou"
"Para saber de presos, carcereiros vellos"
Quen pariu que arrole
Non hai atallo sen traballo
Hai que gardar das risas para as choras
Gaiteiro pago nunca ben toca
Honra e proveito non caben a un xeito
"Quen calar non sabe, falar non debe"
Calar nunca fixo mal
Uns fían na roca e outros cagan na mazaroca
De balde andan os cans
Non sabe mandar o que non foi mandado
"Anque non durma o ollo, descansa o óso"
"Onde moitos cospen, lama fan"
O bailar non é todo dar voltas
Ninguén corre tras da besta coma o dono
"O crego onde canta, xanta"
"O que ve Ancares, ve todos os lugares"
"Non hai home ruín, sendo a muller boa"
"Zapato burgués, besta de andadura e amigo coruñés, pouco duran todos tres"
Urdir e tecer non pode ser
Quen non embarca non se marea
Pano podre non garda puntada
Moito fai quen non estorba
Non é o mesmo predicar que dar centeo
"Boa mexada, boa cor e tres figas ao doutor"
Aos ricos até lles pairen os bois
A verdade fura as paredes
Quen moito escolle mal acerta
Para comer de vello galiña hai que comer de novo sardiña
Por Santa Mariña deixa o sacho e colle a fouciña
"Por San Matías, andan as noites á porfía cos días"
Onde non vexas corpo non botes carga
"O mar dá, o mar leva"
O mal entra a brazadas e sae a migalladas
O galego non perde o rego
